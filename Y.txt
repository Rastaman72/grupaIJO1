Dawno dawno temu były sobie trzy małe świnki. 
Pewnego dnia postanowiły opuścić gospodarstwo, by wyruszyć w świat. 
Pożegnały się z mamą i ruszyły w drogę.
Kiedy poczuły zmęczenie postanowiły wybudować sobie domki.

Pierwsza szybko wybudowała domek ze snopków siana.
Druga postanowiła wybudować swój domek z desek, a trzecia chciała zbudować porządny dom. 
Wzięła więc cegły i zabrała się  do pracy. Budowanie domku z cegieł było męczące i zajęło śwince dużo czasu. 

Pewnego dnia w okolicy pojawił się wilk.
Był bardzo głodny i bardzo zły.
Zapukał do domu pierwszej świnki, a gdy ta nie chciała mu otworzyć, nabrał powietrza i dmuchnął.
Słomiany domek rozpadł się w jednej chwili, a wilk świnkę do worka i ruszył przed siebie.
Następnie zapukał do drewnianego domku drugiej świnki.
Zapukał raz, zapukał drugi raz, a gdy świnka nie otwierała, znów nabrał powietrza i dmuchnął z całych sił dwa razy. 
Domek rozleciał się na kawałki, a wilk zapakował drugą świnkę do worka i poszedł dalej.
Gdy znalazł się przed domkiem trzeciej świnki, ta także postanowiła nie otwierać. 
Wilk dmuchnął w domek trzy razy tak mocno, jak tylko potrafił, ale domek ani drgnął. 
Wtedy rzucił worek, w którym siedziały dwie małe świnki i poszedł zobaczyć, którędy może dostać się do domku. 
Świnki wydostały się z worka i schroniły się w domku z z cegieł.

Poczuły się w nim bezpiecznie, ale usłyszały, że wilk wchodzi na dach by dostać się do domku przez komin.
Wszystkie trzy zabrały się do pracy:  rozpaliły ogień w palenisku i postawiły na nim kociołek z wodą.
Kiedy wilk wskoczył do komina, spadł prosto do kociołka. A potem czmychnął z domku i nikt nigdy już go nie zobaczył.
Trzy małe świnki zamieszkały razem w domku z cegieł i żyły długo i szczęśliwie.
